<!DOCTYPE html>
<html>
<head>
  <meta charset="utf-8">
  

  
  <title>滕王阁序 | Hexo</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="滕王阁序豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。时维九月，序属三秋。潦水尽而寒潭清，">
<meta property="og:type" content="article">
<meta property="og:title" content="滕王阁序">
<meta property="og:url" content="http://yoursite.com/2020/02/09/longteng02/index.html">
<meta property="og:site_name" content="Hexo">
<meta property="og:description" content="滕王阁序豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。时维九月，序属三秋。潦水尽而寒潭清，">
<meta property="og:locale" content="en_US">
<meta property="article:published_time" content="2020-02-09T02:08:24.000Z">
<meta property="article:modified_time" content="2020-02-09T05:26:33.679Z">
<meta property="article:author" content="John Doe">
<meta property="article:tag" content="文言文">
<meta property="article:tag" content="王勃">
<meta name="twitter:card" content="summary">
  
    <link rel="alternate" href="/atom.xml" title="Hexo" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  
<link rel="stylesheet" href="/css/style.css">

<meta name="generator" content="Hexo 4.2.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">Hexo</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-longteng02" class="article article-type-post" itemscope itemprop="blogPost">
  <div class="article-meta">
    <a href="/2020/02/09/longteng02/" class="article-date">
  <time datetime="2020-02-09T02:08:24.000Z" itemprop="datePublished">2020-02-09</time>
</a>
    
  <div class="article-category">
    <a class="article-category-link" href="/categories/%E8%AF%97%E4%BA%BA/">诗人</a>►<a class="article-category-link" href="/categories/%E8%AF%97%E4%BA%BA/%E5%94%90/">唐</a>►<a class="article-category-link" href="/categories/%E8%AF%97%E4%BA%BA/%E5%94%90/%E7%8E%8B%E5%8B%83/">王勃</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      滕王阁序
    </h1>
  

      </header>
    
    <div class="article-entry" itemprop="articleBody">
      
        <h2 id="滕王阁序"><a href="#滕王阁序" class="headerlink" title="滕王阁序"></a>滕王阁序</h2><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。<br>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。<br>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。<br>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？<br>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！<br>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？<br>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：<br>滕王高阁临江渚，佩玉鸣鸾罢歌舞。<br>画栋朝飞南浦云，珠帘暮卷西山雨。<br>闲云潭影日悠悠，物换星移几度秋。<br>阁中帝子今何在？槛外长江空自流。</p>

      
    </div>
    <footer class="article-footer">
      <a data-url="http://yoursite.com/2020/02/09/longteng02/" data-id="ck6emn5fo000bzktwdiyra2p6" class="article-share-link">Share</a>
      
      
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%96%87%E8%A8%80%E6%96%87/" rel="tag">文言文</a></li><li class="article-tag-list-item"><a class="article-tag-list-link" href="/tags/%E7%8E%8B%E5%8B%83/" rel="tag">王勃</a></li></ul>

    </footer>
  </div>
  
    
<nav id="article-nav">
  
    <a href="/2020/02/09/tagPlugin/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          标签插件
        
      </div>
    </a>
  
  
    <a href="/2020/02/09/longteng01/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">桃花源记</div>
    </a>
  
</nav>

  
</article>

</section>
        
          <aside id="sidebar">
  
    
  <div class="widget-wrap">
    <h3 class="widget-title">Categories</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/hexo/">hexo</a><ul class="category-list-child"><li class="category-list-item"><a class="category-list-link" href="/categories/hexo/%E6%A0%87%E7%AD%BE%E6%8F%92%E4%BB%B6/">标签插件</a></li></ul></li><li class="category-list-item"><a class="category-list-link" href="/categories/%E5%8E%86%E5%8F%B2/">历史</a><ul class="category-list-child"><li class="category-list-item"><a class="category-list-link" href="/categories/%E5%8E%86%E5%8F%B2/%E5%9C%B0%E5%9B%BE/">地图</a></li></ul></li><li class="category-list-item"><a class="category-list-link" href="/categories/%E8%AF%97%E4%BA%BA/">诗人</a><ul class="category-list-child"><li class="category-list-item"><a class="category-list-link" href="/categories/%E8%AF%97%E4%BA%BA/%E5%94%90/">唐</a><ul class="category-list-child"><li class="category-list-item"><a class="category-list-link" href="/categories/%E8%AF%97%E4%BA%BA/%E5%94%90/%E7%8E%8B%E5%8B%83/">王勃</a></li></ul></li><li class="category-list-item"><a class="category-list-link" href="/categories/%E8%AF%97%E4%BA%BA/%E6%99%8B/">晋</a><ul class="category-list-child"><li class="category-list-item"><a class="category-list-link" href="/categories/%E8%AF%97%E4%BA%BA/%E6%99%8B/%E9%99%B6%E6%B8%8A%E6%98%8E/">陶渊明</a></li></ul></li></ul></li></ul>
    </div>
  </div>


  
    
  <div class="widget-wrap">
    <h3 class="widget-title">Tags</h3>
    <div class="widget">
      <ul class="tag-list" itemprop="keywords"><li class="tag-list-item"><a class="tag-list-link" href="/tags/hexo/" rel="tag">hexo</a></li><li class="tag-list-item"><a class="tag-list-link" href="/tags/%E5%8E%86%E5%8F%B2/" rel="tag">历史</a></li><li class="tag-list-item"><a class="tag-list-link" href="/tags/%E5%9C%B0%E5%9B%BE/" rel="tag">地图</a></li><li class="tag-list-item"><a class="tag-list-link" href="/tags/%E5%9C%B0%E7%90%86/" rel="tag">地理</a></li><li class="tag-list-item"><a class="tag-list-link" href="/tags/%E6%96%87%E8%A8%80%E6%96%87/" rel="tag">文言文</a></li><li class="tag-list-item"><a class="tag-list-link" href="/tags/%E6%A0%87%E7%AD%BE%E6%8F%92%E4%BB%B6/" rel="tag">标签插件</a></li><li class="tag-list-item"><a class="tag-list-link" href="/tags/%E6%B9%98%E4%B9%A1/" rel="tag">湘乡</a></li><li class="tag-list-item"><a class="tag-list-link" href="/tags/%E7%8E%8B%E5%8B%83/" rel="tag">王勃</a></li><li class="tag-list-item"><a class="tag-list-link" href="/tags/%E9%95%BF%E6%B2%99/" rel="tag">长沙</a></li><li class="tag-list-item"><a class="tag-list-link" href="/tags/%E9%99%B6%E6%B8%8A%E6%98%8E/" rel="tag">陶渊明</a></li></ul>
    </div>
  </div>


  
    
  <div class="widget-wrap">
    <h3 class="widget-title">Tag Cloud</h3>
    <div class="widget tagcloud">
      <a href="/tags/hexo/" style="font-size: 10px;">hexo</a> <a href="/tags/%E5%8E%86%E5%8F%B2/" style="font-size: 20px;">历史</a> <a href="/tags/%E5%9C%B0%E5%9B%BE/" style="font-size: 20px;">地图</a> <a href="/tags/%E5%9C%B0%E7%90%86/" style="font-size: 20px;">地理</a> <a href="/tags/%E6%96%87%E8%A8%80%E6%96%87/" style="font-size: 20px;">文言文</a> <a href="/tags/%E6%A0%87%E7%AD%BE%E6%8F%92%E4%BB%B6/" style="font-size: 10px;">标签插件</a> <a href="/tags/%E6%B9%98%E4%B9%A1/" style="font-size: 10px;">湘乡</a> <a href="/tags/%E7%8E%8B%E5%8B%83/" style="font-size: 10px;">王勃</a> <a href="/tags/%E9%95%BF%E6%B2%99/" style="font-size: 10px;">长沙</a> <a href="/tags/%E9%99%B6%E6%B8%8A%E6%98%8E/" style="font-size: 10px;">陶渊明</a>
    </div>
  </div>

  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2020/02/">February 2020</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2020/02/09/changShaMap/">长沙市地图</a>
          </li>
        
          <li>
            <a href="/2020/02/09/xiangXiangMap/">湘乡市地图</a>
          </li>
        
          <li>
            <a href="/2020/02/09/tagPlugin/">标签插件</a>
          </li>
        
          <li>
            <a href="/2020/02/09/longteng02/">滕王阁序</a>
          </li>
        
          <li>
            <a href="/2020/02/09/longteng01/">桃花源记</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2020 John Doe<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  
<link rel="stylesheet" href="/fancybox/jquery.fancybox.css">

  
<script src="/fancybox/jquery.fancybox.pack.js"></script>




<script src="/js/script.js"></script>




  </div>
</body>
</html>